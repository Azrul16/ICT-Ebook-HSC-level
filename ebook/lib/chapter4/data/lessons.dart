class Lesson {
  final String title;
  final String content;
  final String code;

  Lesson({required this.title, required this.content, this.code = ""});
}

final List<Lesson> lessons = [
  Lesson(
    title: "চতুর্থ অধ্যায়: ওয়েব ডিজাইন পরিচিতি এবং HTML",
    content: """
চতুর্থ অধ্যায়
ওয়েব ডিজাইন পরিচিতি এবং HTML
আমরা সবাই জানি ইন্টারনেট ব্যবহার করে ইমেইল, ফাইল-শেয়ারিং, ভয়েস কলিং এরকম বিভিন্ন তথ্য ও সেবা আদান-প্রদান করা যায়। এদের মধ্যে তথ্য আদান-প্রদানের জন্য বহুল ব্যবহৃত একটি মডেল হচ্ছে ওয়েব। ওয়েব হচ্ছে ওয়ার্ল্ড ওয়াইড ওয়েব-এর সংক্ষিপ্ত রূপ। ওয়েবের মাধ্যমে ইন্টারনেট ব্যবহার করে দুটি যন্ত্রের মধ্যে তথ্য আদান-প্রদান করা যায়। বর্তমানে ওয়েবকে আমরা বলতে পারি তথ্যভান্ডার যেখানে অনেক তথ্য রিসোর্স, ওয়েব ডকুমেন্ট আকারে সঞ্চিত আছে। আমরা আমাদের দৈনন্দিন জীবনে ওয়েবের নানা ধরনের তথ্যের উপর পুরোপুরি নির্ভরশীল হয়ে গেছি। এই অধ্যায়ে কীভাবে একটি কার্যকর ওয়েব সাইট তৈরি করা যায় সেটি শিক্ষার্থীদের সামনে তুলে ধরা হবে।
এ অধ্যায় পাঠ শেষে শিক্ষার্থীরা-
- ওয়েব ডিজাইনের ধারণা ব্যাখ্যা করতে পারবে;
- ওয়েবসাইটের কাঠামো বর্ণনা করতে পারবে;
- এইচটিএমএল-এর ধারণা ব্যাখ্যা করতে পারবে;
- এইচটিএমএল ব্যবহার করে ওয়েব পেইজ ডিজাইন করতে পারবে;
- ওয়েব সাইট পাবলিশ করতে পারবে।
    """,
    code: "",
  ),
  Lesson(
    title: "৪.১ ওয়েব ডিজাইনের ধারণা",
    content: """
৪.১ ওয়েব ডিজাইনের ধারণা (Concept of Web Design)
কম্পিউটারের ইতিহাসের প্রথম যুগে বড় বড় বিশ্ববিদ্যালয়, গবেষণাগার ও সরকারি গুরুত্বপূর্ণ প্রতিষ্ঠান যেমন প্রতিরক্ষা বা সেনাবাহিনীর কাছেই শুধু কম্পিউটার ছিল। এই কম্পিউটারগুলো প্রচুর পরিমাণে হিসাব নিকাশ করা, গবেষণালব্ধ তথ্য যাচাই-বাছাই, সংগ্রহ ও সংরক্ষণ করার কাজেই তখন ব্যবহৃত হতো। অচিরেই এক কম্পিউটারকে অন্য কম্পিউটারের সঙ্গে সংযুক্ত করার প্রয়োজনীয়তা উপলব্ধ হয় এবং ধাপে ধাপে ইন্টারনেট ব্যবস্থা তৈরি হয়। সেইসঙ্গে বিভিন্ন ধরনের ডকুমেন্ট বা ফাইল এক কম্পিউটার থেকে অন্য কম্পিউটারে স্থানান্তরের চাহিদা তৈরি হয়। এই চাহিদা থেকেই টিম বার্নার্স-লি (Tim Berners-Lee) ওয়ার্ল্ড ওয়াইড ওয়েব (www : world wide web) বা সংক্ষেপে ওয়েব তৈরি করেন। তিনি তখন সুইজারল্যান্ডের CERN নামক একটি গবেষণাগারে কর্মরত ছিলেন। ১৯৮৯ সালে তিনি এমন একটি ওয়েবের ধারণা প্রস্তাব করেন যার মাধ্যমে আইপি অ্যাড্রেস (IP Address) ব্যবহার করে এক কম্পিউটার থেকে অন্য কম্পিউটারে বিভিন্ন ডকুমেন্ট পাঠানো যাবে। টিমের ধারণা ছিল ওয়েবের মাধ্যমে বিভিন্ন দেশের বিজ্ঞানীরা যেন তাদের নিজস্ব দেশে বসেই CERN-এর কম্পিউটার থেকে বিভিন্ন তথ্য সংগ্রহ করতে পারেন। তিনি প্রস্তাব করেন, একবারে শত শত পৃষ্ঠার ডকুমেন্ট ফাইল ডাউনলোড করার ব্যবস্থা না করে সব পৃষ্ঠা আলাদা আলাদাভাবেই যেন ইন্টারনেট থেকে সংগ্রহ করার ব্যবস্থা করা যায়। তাতে করে একেকটি পৃষ্ঠায় অন্যান্য দরকারি পৃষ্ঠার লিঙ্ক দিয়ে দেওয়া যাবে। যার যার যেসব পৃষ্ঠা দরকার হবে তারা শুধু সেই সমস্ত পৃষ্ঠাই ডাউনলোড করবে। তিনি ইন্টারনেট ব্যবহার করে পাঠানো লিখিত তথ্যের নাম দেন হাইপারটেক্সট (Hypertext)। এই হাইপারটেক্সটগুলো খুঁজে পাওয়া যাবে বিভিন্ন নেটওয়ার্ক ঠিকানায় যার নাম হবে হাইপারলিঙ্ক (Hyperlink)। লিখিত তথ্যের বাইরে ছবি, অডিও ও ভিডিও জাতীয় তথ্যকে বলা হবে হাইপারমিডিয়া (Hypermedia)। টিম চিন্তা করেন, এমন একটি উপায় করতে হবে যেন লিঙ্কগুলো মাউস দিয়ে ক্লিক করেই ব্যবহারকারীরা সেই হাইপারলিঙ্ক থেকে হাইপারটেক্সট পেতে পারেন। 1990 সালে তিনি তার সহকর্মীদের সহায়তায় তার ধারণাটিকে আরো সুগঠিত রূপ দিয়ে পুনরায় প্রস্তাব করেন। ওয়েবের এই তথ্যগুলো অন্য কম্পিউটারে দেখার জন্য তিনি একটি সফটওয়্যারও তৈরি করেন যা হচ্ছে একটি ওয়েব ব্রাউজার।
এই মূল ধারণার ওপরেই তৈরি হয়েছে আজকের ওয়েব। বর্তমানে ইন্টারনেটে অসংখ্য ওয়েবসাইট রয়েছে। এই ওয়েবসাইটগুলো নিজের কম্পিউটার থেকে দেখা বা ব্রাউজ করার জন্য আমরা সাধারণত বিভিন্ন সফটওয়্যার ব্যবহার করি। এই সফটওয়্যারগুলোকে বলা হয় ওয়েব ব্রাউজার। বিভিন্ন প্রতিষ্ঠানের তৈরি বিভিন্ন ওয়েব ব্রাউজার রয়েছে। যেমন— মজিলা ফায়ারফক্স, গুগল ক্রোম, সাফারি, ওপেরা, মাইক্রোসফট এজ্‌ ইত্যাদি।
একসময় ওয়েবসাইটগুলো ছিল স্ট্যাটিক (static), অর্থাৎ সেখানে বিভিন্ন তথ্য রাখা হতো এবং ব্যবহারকারী ওয়েব ব্রাউজারের মাধ্যমে সেই তথ্য দেখতে পেতেন। কিন্তু বর্তমানে বেশিরভাগ ওয়েবসাইট আর স্ট্যাটিক ওয়েবসাইট নয়, বরং ডায়নামিক (dynamic) ওয়েবসাইট যেখানে ব্যবহারকারীরা ওয়েবসাইটে বিভিন্ন ইনপুট দেন আর সেই ইনপুট অনুসারে বিভিন্ন আউটপুট তৈরি হয়। এজন্য এগুলোকে ওয়েব অ্যাপ্লিকেশনও বলা হয়। এরকম ওয়েব অ্যাপ্লিকেশনের কিছু উদাহরণ হচ্ছে google.com, services.nidw.gov.bd, passport.gov.bd ইত্যাদি।
একটি ওয়েবসাইটের দুটি অংশ থাকে— সার্ভার ও ক্লায়েন্ট। ক্লায়েন্ট সফটওয়্যার ব্যবহারকারীর ইনপুট নিয়ে সার্ভারের কাছে ডেটা পাঠায় যাকে বলা হয় রিকোয়েস্ট (request)। সার্ভার সেই ডেটা অনুসারে ক্লায়েন্টের কাছে জবাব বা রেসপন্স (response) পাঠায়। যেমন— একটি ওয়েবসাইটে অ্যাকাউন্ট তৈরি করতে চাইলে ব্রাউজারে বিভিন্ন তথ্য লিখে ব্যবহারকারী একটি বাটনে ক্লিক করেন, তখন সেই ডেটা সার্ভারের কাছে যায় এবং সার্ভার ডেটা পরীক্ষা-নিরীক্ষা করে যদি কোনো সমস্যা না পায় (যেমন— ইতিমধ্যে এই নামে একাউন্ট তৈরি করা আছে), তখন সার্ভার ব্যবহারকারীর একাউন্ট তৈরি করে এবং ক্লায়েন্টের কাছে রেসপন্স পাঠায়। আবার কোনো কারণে একাউন্ট তৈরি করা না গেলেও ক্লায়েন্টের কাছে রেসপন্স পাঠায়।
সার্ভারে যেই সফটওয়্যার চলে, সেটি সাধারণত একটি প্রোগ্রামিং ভাষা ব্যবহার করে লেখা হয়। এসব কাজের জন্য জনপ্রিয় প্রোগ্রামিং ভাষা হচ্ছে পিএইচপি, পাইথন, জাভা, রুবি ইত্যাদি।
ব্রাউজারে যেই ওয়েবসাইট কিংবা ওয়েব অ্যাপ্লিকেশন চলে, সেখানে ব্যবহার করা হয় HTML। HTML এর পূর্ণরূপ হচ্ছে Hyper Text Markup Language। এটি কোনো প্রোগ্রামিং ভাষা নয়, বরং একে মার্কআপ ভাষা বলা যায়। এর কাজ হচ্ছে কোনো তথ্য ব্রাউজারে প্রদর্শনের উপযোগী করা। এখানে যেসব ট্যাগ (tag) ব্যবহার করা হয়, ব্রাউজার সেগুলো বুঝতে পারে এবং সে অনুযায়ী ওয়েবসাইটে ডেটা প্রদর্শন করে।
শুধু এইচটিএমএল ব্যবহার করে ওয়েবসাইট তৈরি করা গেলেও, ওয়েবসাইটকে আরো আকর্ষণীয় ও সুন্দরভাবে উপস্থাপন করার জন্য ব্যবহার করা হয় CSS - যার পূর্ণরূপ হচ্ছে, Cascading Style Sheet। আধুনিক সব ওয়েবসাইটেই HTML-এর সঙ্গে CSS ব্যবহার করা হয়।
ডায়নামিক ওয়েব অ্যাপ্লিকেশনের ক্ষেত্রে সবসময়ই যে সার্ভারের কাছে ডেটা পাঠাতে হবে, এমনটি নয়। বরং অনেক কাজ ক্লায়েন্ট অংশেই করে ফেলা সম্ভব। সেজন্য ওয়েবসাইটের ক্লায়েন্ট অংশে প্রোগ্রামিং করা যায়। এই কাজের জন্য সবচেয়ে জনপ্রিয় প্রোগ্রামিং ভাষা হচ্ছে জাভাস্ক্রিপ্ট (Javascript)।
    """,
    code: "",
  ),
  Lesson(
    title: "৪.১.১ ওয়েবসাইটের কাঠামো",
    content: """
৪.১.১ ওয়েবসাইটের কাঠামো (Web Site Structure)
একটি ওয়েবসাইটে এক বা একাধিক ওয়েব পেইজ থাকে। সাধারণত একেবারে প্রথমে যে পৃষ্ঠা থাকে তাকে ওয়েবসাইটের হোমপেইজ (Homepage) বলা হয়। এছাড়া ওয়েবসাইটের ধরন অনুযায়ী ওয়েবসাইটে বিভিন্ন পেইজ থাকে। যেমন— অডিও-ভিডিও শেয়ারিং ওয়েবসাইটে একেকটি অডিও/ভিডিও’র জন্য একেকটি পেইজ থাকতে পারে। আবার, একেকজন ব্যবহারকারীর নিজস্ব একেকটি পেইজ থাকতে পারে। আবার ব্লগ জাতীয় ওয়েবসাইটে প্রতিটি ব্লগ পোস্টের জন্য একেকটি পেইজ থাকতে পারে। এছাড়া বিভিন্ন ওয়েবসাইটে কিছু প্রচলিত পেইজ থাকে, যেমন— contact us (যোগাযোগ), about us (আমাদের সম্পর্কে), frequently asked questions - FAQ (প্রায়শ জিজ্ঞাস্য-প্রশ্ন) ইত্যাদি।
    """,
    code: "",
  ),
  Lesson(
    title: "৪.২ এইচটিএমএল-এর মৌলিক বিষয়সমূহ",
    content: """
৪.২ এইচটিএমএল-এর মৌলিক বিষয়সমূহ (HTML Basics)
এ অধ্যায়ের ৪.২ পাঠ অংশটুকু পুরোপুরি ব্যবহারিক। প্রোগ্রামিং করার ব্যবস্থা আছে (কম্পিউটারে কিংবা স্মার্টফোনে) শুধু সেরকম পরিবেশে পরের অংশটুকু শিক্ষার্থীর জন্য অর্থপূর্ণ বলে বিবেচিত হবে।
HTML নিয়ে কাজ শুরু করতে চাইলে প্রথমেই একটি ফাইল তৈরি করতে হবে। যে কোনো নাম দিলেই চলবে, এক্সটেনশন হবে .html। যেমন— mypage.html। এখন এই ফাইলের মধ্যে HTML কোড লিখতে হবে। ফাইলটি ব্রাউজার দিয়ে খোলা হলে একটি ফাঁকা পেইজ দেখা যাবে। কারণ, ফাইলটিতে এখনো কিছু লেখা হয়নি। HTML ফাইল এডিট করার জন্য যে কোনো একটি টেক্সট এডিটর ব্যবহার করলেই চলবে, যেমন— নোটপ্যাড, নোটপ্যাড++, সাবলাইম টেক্সট ইত্যাদি।
HTML উপাদান (HTML Element)
একটি বইয়ে সাধারণত কী কী অংশ থাকে সেটি বিবেচনা করা যাক। বইয়ের একাধিক খণ্ড থাকতে পারে, একটি খণ্ডে একাধিক অধ্যায় থাকে। প্রতিটি অধ্যায়ে আবার শিরোনাম বা হেডিং, সাবহেডিং, অনুচ্ছেদ বা প্যারাগ্রাফ থাকতে পারে। এছাড়াও বইতে বিভিন্ন ছবি, ছবির ক্যাপশন, সারণি বা টেবিল ইত্যাদি অংশ থাকতে পারে। তেমনি একটি HTML পেইজেও বিভিন্ন অংশ বা উপাদান থাকে। এ উপাদানগুলোকে বলা হয় HTML এলিমেন্ট (HTML Elements)। HTML-এর এলিমেন্ট লেখার জন্য ব্যবহার করা হয় ট্যাগ। ট্যাগকে অনেকটা ব্র্যাকেট বা বন্ধনীর সঙ্গে তুলনা করা যেতে পারে। সাধারণত এলিমেন্টের শুরু বোঝাতে একটি ওপেনিং ট্যাগ এবং শেষ বোঝাতে একটি ক্লোজিং ট্যাগ ব্যবহার করা হয়। ওপেনিং ট্যাগ, দুই ট্যাগের মধ্যবর্তী কনটেন্ট ও ক্লোজিং ট্যাগ মিলে যা হয় তা-ই একটি এলিমেন্ট। তবে কিছু এলিমেন্ট আছে যাদের মধ্যে কোনো কনটেন্ট থাকে না, তাই এদের ক্লোজিং ট্যাগও থাকে না। এদেরকে বলা হয় এম্পটি (empty) এলিমেন্ট।
ট্যাগ গঠিত হয় এলিমেন্টের নাম বা নামের অংশ দিয়ে। ওপেনিং ও ক্লোজিং ট্যাগের গঠন হয় এরকম। দুটি অ্যাঙ্গেল ব্র্যাকেটের ভেতরে এলিমেন্টের নাম লিখলে হয় ওপেনিং ট্যাগ, আর ক্লোজিং ট্যাগে এলিমেন্টের নামের আগে একটি অতিরিক্ত ফরওয়ার্ড স্ল্যাশ চিহ্ন (Forward Slash – /) দেওয়া হয়। ওপেনিং এবং ক্লোজিং ট্যাগের ভেতরের লেখা এলিমেন্টের নাম একই হতে হবে।
ব্রাউজারে আমরা যা কিছু দেখি তার সবই থাকে body এলিমেন্টের ভেতরে। বডির ভেতরে আমরা লিখতে পারি। বডি এলিমেন্ট যেমন আছে, তেমনি একটি হেড এলিমেন্টও আছে। ওয়েব পেইজের দৃশ্যমান সবকিছু দেওয়া হয় বডির ভেতরে, আর হেডের ভেতরে ওয়েব পেইজ সম্পর্কে তথ্য দেওয়া, বিভিন্ন সেটিংস ঠিক করা, স্টাইল, স্ক্রিপ্ট এসব নিয়ন্ত্রণ করা ইত্যাদি কাজ করা হয়। ব্রাউজারের ট্যাবে ওয়েবপেইজের যে শিরোনাম বা টাইটেল (title) দেখা যায় তা লেখা থাকে হেডে।
একটি এইচটিএমএল ডকুমেন্টে এলিমেন্টগুলো একটির পরে একটি থাকতে পারবে। আবার, একটি এলিমেন্টের ভেতর এক বা একাধিক এলিমেন্ট থাকতে পারে। তবে একটি এলিমেন্ট অন্য এলিমেন্টকে সমাপতিত (overlap) করতে পারবে না। এলিমেন্টগুলোকে অসংখ্য বিভিন্ন আকারের কৌটার সঙ্গে তুলনা করা যেতে পারে। একটি বড় কৌটার ভেতরে ছোট ছোট কয়েকটি কৌটা থাকতে পারে। একটির পাশে অন্যটি বা একটির উপর অন্য কৌটা থাকতে পারে। কিন্তু কখনোই একটি কৌটা অন্য দুই বা ততোধিক কৌটার ভেতরে থাকতে পারবে না। এখানে কৌটার মুখ ও ভলাকে ওপেনিং ও ক্লোজিং ট্যাগ হিসেবে চিন্তা করা যেতে পারে।
হেডিং (Heading)
কাগজ পড়ার সময় বিভিন্ন রকম শিরোনাম বা হেডিং দেখতে পাওয়া যায়। প্রধান শিরোনাম থাকে অনেক বড় অক্ষরে, তারপর আরো বিভিন্ন আকারে বিভিন্ন শিরোনাম থাকে। সেরকম এইচটিএমএল পেইজেও বিভিন্ন আকারের হেডিং দেওয়া যায়। এইচটিএমএলে ছয়টি হেডিং এলিমেন্ট রয়েছে। এগুলো, যথাক্রমে h1, h2, h3, h4, h5, h6 দিয়ে প্রকাশ করা হয়। এর মধ্যে h1-এর আকার সবচেয়ে বড়, h6 এর আকার সবচেয়ে ছোট।
প্রয়োজনীয় কিছু এলিমেন্ট
ব্রাউজারে লেখা দুটি লাইনে দেখানোর জন্য br এলিমেন্ট ব্যবহার করতে হবে। এটি একটি ফাঁকা বা এম্পটি এলিমেন্ট। এর কোনো ক্লোজিং বা শেষ ট্যাগ নেই। আবার অনুচ্ছেদ (প্যারাগ্রাফ) লিখতে হলে p এলিমেন্ট ব্যবহার করতে হবে। এখানে প্রথম ও দ্বিতীয় প্যারাগ্রাফ-এর মধ্যে আলাদা করে লাইন ব্রেক দিতে হয় না। p এলিমেন্ট নিজেই একটি ফাঁকা জায়গা তৈরি করে নেয়। তবে চাইলে কোনো প্যারাগ্রাফের মধ্যেও লাইন ব্রেক দেওয়া যায়। লাইন ব্রেকের তুলনায় প্যারাগ্রাফ ব্রেকে একটু বেশি পরিমাণে ফাঁকা জায়গা থাকে। এছাড়া আনুভূমিক রেখা (horizontal line) আঁকার জন্য রয়েছে হরাইজন্টাল রুল এলিমেন্ট। একে hr দিয়ে প্রকাশ করা হয়। এটিও একটি ফাঁকা এলিমেন্ট।
টেক্সট ফরম্যাটিং (Text Formatting)
টেক্সটের সাধারণ ফরম্যাটিংয়ের মধ্যে আছে বোল্ড করা, ইটালিক করা, আন্ডারলাইন করা ইত্যাদি। HTML-এ এগুলো করার জন্য যথাক্রমে b, i, u এলিমেন্ট ব্যবহার করা হয়। আরো কিছু সাধারণ ফরম্যাটিংয়ের মধ্যে আছে সুপারস্ক্রিপ্ট (লেখাকে উপরে উঠানো), সাবস্ক্রিপ্ট (নিচে নামানো) ইত্যাদি। এছাড়াও কোনো টেক্সটকে সাধারণের চেয়ে বড় বা ছোট করার জন্য big, small নামের দুটি এলিমেন্ট আছে। কখনো কখনো পেইজের কোনো নির্দিষ্ট অংশকে বিশেষভাবে দৃষ্টিগোচর (emphasize) করানোর প্রয়োজন হয়। আবার কখনো কখনো বক্তব্যের কোনো নির্দিষ্ট অংশকে বিশেষ জোর দিয়ে বলার (লেখার) প্রয়োজন হয়। এই দুটি কাজের জন্য রয়েছে em ও strong নামের দুটি এলিমেন্ট।
    """,
    code: """
<!DOCTYPE html>
<html>
<head>
<title>My first html doc</title>
</head>
<body>
Hello World!
</body>
</html>

<!DOCTYPE html>
<html>
<head>
<title>HTML Heading</title>
</head>
<body>
<h1>This is heading 1</h1>
<h2>This is heading 2</h2>
<h3>This is heading 3</h3>
<h4>This is heading 4</h4>
<h5>This is heading 5</h5>
<h6>This is heading 6</h6>
</body>
</html>

<!DOCTYPE html>
<html>
<head>
<title>This is my first HTML page</title>
</head>
<body>
Hello World! <br>
<p>This is an html page. This is paragraph one.</p>
<p>This is paragraph two.</p>
</body>
</html>

<!DOCTYPE html>
<html>
<head>
<title>Text Formatting</title>
</head>
<body>
<p>This is normal text</p>
<p><b>This is bold text</b></p>
<p><i>This is italic text</i></p>
<p><u>This is underlined text</u></p>
<p>This line contains a <sup>super</sup>script and a <sub>sub</sub>script.</p>
<p>The word <em>Emphasize</em> means giving special value to something.</p>
<p>The word <strong>Strong</strong> is something stronger than emphasizing.</p>
</body>
</html>
    """,
  ),
  Lesson(
    title: "৪.২.১ তালিকা তৈরি",
    content: """
এইচটিএমএল-এ তালিকা তৈরির জন্য আছে ul, ol এবং li ট্যাগ। ul মানে আনঅর্ডারড লিস্ট (unordered list) এবং li মানে লিস্ট আইটেম (list item)। ক্রমবিহীন তালিকা তৈরি করতে ul এলিমেন্ট ব্যবহার করা হয়। li এলিমেন্ট ব্যবহার করা হয় তালিকার উপাদানগুলো রাখতে। আর ক্রমসহ তালিকা তৈরি করতে ul-এর পরিবর্তে ol ব্যবহার করতে হবে। এখানে ol মানে অর্ডারড লিস্ট (ordered list)। HTML-এ তালিকার ভেতরেও তালিকা তৈরি করা যায়। এরকম তালিকার ভেতরে তালিকা বা নেস্টেড তালিকা (nested list) তৈরি করার জন্য লিস্টের ভেতরে আরেকটি লিস্ট ঢুকিয়ে দিতে হবে। চাইলে জেলার ভেতরে উপজেলারও আরেকটি লিস্ট তৈরি করা যায়।
যখন ক্রমবিহীন (unordered) কোনো তালিকা তৈরি করা হয়, তখন তালিকার উপাদানের আগে সাধারণত বিভিন্ন ধরনের চিহ্ন ব্যবহার করা হয়। HTML-এ একটি গোল কালো ফোঁটা (disc) চিহ্ন ব্যবহার করা হয়। তবে চাইলে এখানে সার্কেল (circle) বা বর্গাকার (square)ও ব্যবহার করা যায়। সেজন্য এইচটিএমএল উপাদানের ভেতরে অ্যাট্রিবিউট (attribute) ব্যবহার করতে হবে। অ্যাট্রিবিউট হচ্ছে এলিমেন্টের একটি অংশ যা এলিমেন্টের কার্যক্ষমতা বা ফাংশনালিটি বৃদ্ধি করে। একটি এলিমেন্টের একাধিক অ্যাট্রিবিউট থাকতে পারে, আবার নাও থাকতে পারে। তালিকায় স্কয়ার বা সার্কেল চিহ্ন ব্যবহার করতে চাইলে type নামের একটি অ্যাট্রিবিউট ব্যবহার করতে হবে।
অর্ডারড লিস্টের ক্ষেত্রেও বিভিন্ন পদ্ধতি অনুসরণ করা যায়। যেমন— ছোট হাতের বা বড় হাতের রোমান হরফ (i, ii, iii বা I, II, III) অথবা ইংরেজি হরফ (a, b, c, A, B, C) ইত্যাদি। এখানেও type অ্যাট্রিবিউট ব্যবহার করতে হবে। অর্ডারড লিস্টে আবার কখনো কখনো কোনো নির্দিষ্ট সংখ্যা থেকে শুরু করতে হতে পারে। যেমন— কোনো ক্লাসের ২১ থেকে ৩০ রোলধারী শিক্ষার্থীর তালিকা দেখাতে হতে পারে। এক্ষেত্রে start অ্যাট্রিবিউট ব্যবহার করতে হবে। টাইপ a, A, i যাই হোক না কেন, start অ্যাট্রিবিউটের মান সব সময় সংখ্যা (numeric) হবে।
    """,
    code: """
<!DOCTYPE html>
<html>
<head>
<title>HTML List Demo</title>
</head>
<body>
<ul>
<li>Dhaka</li>
<li>Rajshahi</li>
<li>Chattogram</li>
<li>Khulna</li>
<li>Rangpur</li>
<li>Barishal</li>
<li>Sylhet</li>
<li>Mymensingh</li>
</ul>

<ul>
<li>Dhaka</li>
<li>Rajshahi</li>
<li>Chattogram</li>
<li>Khulna</li>
<li>Rangpur</li>
<li>Barishal</li>
<li>Sylhet</li>
<ul>
<li>Sunamganj</li>
<li>Sylhet</li>
<li>Habiganj</li>
<li>Moulvibazar</li>
</ul>
<li>Mymensingh</li>
</ul>

<ul type="square">
<li>Item 1</li>
<li>Item 2</li>
</ul>

<ol type="a">
<li>Item 1</li>
<li>Item 2</li>
</ol>

<ol type="1" start="21">
<li>Nayeem Sheikh</li>
<li>Robiul Hasan</li>
</ol>
</body>
</html>
    """,
  ),
  Lesson(
    title: "৪.২.২ হাইপারলিঙ্ক",
    content: """
হাইপারলিঙ্ক (Hyperlink)
ইন্টারনেটে বিভিন্ন ওয়েবসাইট ভিজিট করার সময় বিভিন্ন লিঙ্কে ক্লিক করা যায়। লিঙ্কে ক্লিক করলে এক পেইজ থেকে অন্য পেইজে বা একই পেইজের বিভিন্ন অংশে যাওয়া যায়। লিঙ্ক মানে সংযোগ। এক পেইজের সঙ্গে অন্য পেইজের বা একই পেইজের বিভিন্ন অংশের মধ্যে যে সংযোগ করার পদ্ধতি, তাকে লিঙ্ক বলে। এই লিঙ্ক যখন হাইপারটেক্সটে HTML-এ থাকে তখন তাকে হাইপারলিঙ্ক বলে।
বাংলাদেশের বিভাগগুলোর তালিকায় হাইপারলিঙ্ক যুক্ত করা যেতে পারে যেন Dhaka লেখাটিতে ক্লিক করলে ঢাকা বিভাগের ওয়েবসাইটে যাওয়া যায়। সেজন্য যে এলিমেন্টটি ব্যবহার করতে হবে তার নাম অ্যাংকর (anchor)। এর প্রথম অক্ষর a নিয়ে এই এলিমেন্টের ট্যাগ গঠিত। ব্রাউজারে গিয়ে পেইজটি রিফ্রেশ করলে Dhaka লেখাটি নীল রঙের এবং আন্ডারলাইন করা হয়ে যাবে। ওতে ক্লিক করলেই ঢাকা বিভাগের ওয়েবসাইটে যাওয়া যাবে। ঢাকা বিভাগের ওয়েবসাইটের address বা URL (URL: Uniform Resource Locator) বসানো হয় href অ্যাট্রিবিউটের মাধ্যমে।
নিজে করি ১: প্রত্যেকটি বিভাগের নামে ক্লিক করলে সংশ্লিষ্ট বিভাগের ওয়েবসাইট খুলবে।
লিঙ্কে ক্লিক করলে সাধারণত ব্রাউজারের একই ট্যাবে নতুন পেইজটি খোলে। কিন্তু চাইলে নতুন ট্যাবে ওয়েবসাইট খোলার জন্য target নামে আরেকটি অ্যাট্রিবিউট ব্যবহার করা যায়। target="_blank" দিলে নতুন ট্যাবে পেইজ খুলবে।
    """,
    code: """
<li><a href="http://www.dhakadiv.gov.bd">Dhaka</a></li>

<li><a href="http://www.dhakadiv.gov.bd" target="_blank">Dhaka</a></li>
    """,
  ),
  Lesson(
    title: "৪.২.৩ ছবি",
    content: """
ছবি (Image)
ওয়েবসাইটে ছবি ব্যবহার করা যায়। ছবি ব্যবহারের জন্য img নামের একটি এলিমেন্ট আছে। এটি একটি ফাঁকা (empty) এলিমেন্ট। ছবি ব্যবহার করতে হলে ছবির ফাইলটি কম্পিউটারে থাকতে হবে। ছবির লোকেশন বা পাথ বোঝাতে src (source) নামে একটি অ্যাট্রিবিউট ব্যবহার করতে হবে। ছবির প্রস্থ (width) ও উচ্চতা (height) নির্ধারণ করা যায়। এই অ্যাট্রিবিউটগুলোর মান পিক্সেলে (px) বা শতাংশে (%) দেওয়া যায়।
ছবিতে হাইপারলিঙ্ক যোগ করা যায়। ছবিতে ক্লিক করলে অন্য কোনো ওয়েবসাইটে যাওয়ার জন্য img এলিমেন্টকে a এলিমেন্টের ভেতরে রাখতে হবে।
    """,
    code: """
<img src="image.jpg" width="300px" height="200px">

<a href="https://www.google.com"><img src="image.jpg"></a>
    """,
  ),
  Lesson(
    title: "�४.২.৪ টেবিল",
    content: """
টেবিল (Table)
ওয়েব পেইজে তথ্য সারণি বা টেবিল আকারে দেখানোর জন্য table এলিমেন্ট ব্যবহার করা হয়। টেবিলের সারি বা রো (row) বোঝাতে tr, কলাম বা কলামের শিরোনাম (column header) বোঝাতে th এবং কলামের ডেটা বোঝাতে td এলিমেন্ট ব্যবহার করা হয়। টেবিলে সীমানা (border) বোঝাতে border অ্যাট্রিবিউট ব্যবহার করা যায়। টেবিলের সেলগুলোর মধ্যে ফাঁকা জায়গা বন্ধ করতে cellspacing অ্যাট্রিবিউট ব্যবহার করা যায়।
কখনো কখনো একাধিক সারি বা কলাম একত্রিত করার জন্য rowspan এবং colspan অ্যাট্রিবিউট ব্যবহার করা হয়। rowspan দিয়ে একাধিক সারি এবং colspan দিয়ে একাধিক কলাম একত্রিত করা যায়।
    """,
    code: """
<table border="1" cellspacing="0">
<tr><th>Serial</th><th>Subject</th></tr>
<tr><td>01</td><td>Bangla</td></tr>
<tr><td>02</td><td>English</td></tr>
</table>

<table border="1">
<tr><th colspan="2">Header</th></tr>
<tr><td>Cell 1</td><td>Cell 2</td></tr>
</table>
    """,
  ),
  Lesson(
    title: "৪.২.৫ বাংলা দেখানো",
    content: """
বাংলা দেখানো (Showing Bangla)
ওয়েব পেইজে বাংলা দেখানোর জন্য কিছু বিষয় মাথায় রাখতে হবে। বাংলা লেখা ঠিকমতো দেখাতে head এলিমেন্টের ভেতরে meta ট্যাগ ব্যবহার করতে হবে যাতে charset="utf-8" দেওয়া থাকে। এছাড়া html ট্যাগে lang="bn" অ্যাট্রিবিউট যোগ করতে হবে।
    """,
    code: """
<!DOCTYPE html>
<html lang="bn">
<head>
<meta charset="utf-8">
<title>বাংলা পেইজ10।</title>
</head>
<body>
<p>এইচটিএমএল শেখা সহজ।</p>
</body>
</html>
    """,
  ),
  Lesson(
    title: "৪.২.৬ div ও span",
    content: """
div ও span
ওয়েব পেইজের কোনো নির্দিষ্ট অ�শকে আলাদা করার জন্য div এলিমেন্ট ব্যবহার করা হয়। div মানে ডিভিশন (division)। এটি একটি ব্লক লেভেল এলিমেন্ট। অন্যদিকে span এলিমেন্ট ব্যবহার করা হয় কোনো নির্দিষ্ট শব্দ বা বাক্যাংশকে আলাদা করতে। এটি একটি ইনলাইন এলিমেন্ট। div বা span-এর সঙ্গে style অ্যাট্রিবিউট ব্যবহার করে রঙ, ফন্ট ইত্যাদি পরিবর্তন করা যায়।
    """,
    code: """
<div style="color: blue;">এটি একটি div</div>
<p>এটি একটি <span style="color: red;">span</span> উদাহরণ</p>
    """,
  ),
  Lesson(
    title: "৪.৩ ওয়েব পেইজ ডিজাইনিং",
    content: """
৪.৩ ওয়েব পেইজ ডিজাইনিং (Web Page Designing)
একটি ভালো ওয়েবসাইট তৈরি করতে হলে প্রথমে সুন্দর একটি ডিজাইন তৈরি করে নিতে হয়। ওয়েবসাইটের ধরন অনুযায়ী তার ডিজাইন নির্ভর করে। যেমন— শিক্ষামূলক ওয়েবসাইটে শিক্ষার্থীদের জন্য কোর্স, কুইজ, ফলাফল প্রকাশের সুবিধা থাকতে পারে। আবার সামাজিক যোগাযোগ মাধ্যমে ব্যবহারকারীদের ছবি-ভিডিও শেয়ার করা, বন্ধুদের সঙ্গে যোগাযোগের সুবিধা থাকবে। তবে প্রায় সব ধরনের ওয়েবসাইটেই রেজিস্ট্রেশন ও লগইন ফিচার থাকে। কিছু কিছু ওয়েবসাইটে প্রশ্ন-উত্তর পোস্ট করার সুবিধাও থাকে।
ওয়েবসাইটের ডিজাইনের দুটি অংশ থাকে— ফ্রন্ট-এন্ড ও ব্যাক-এন্ড। ফ্রন্ট-এন্ডে ব্যবহারকারী যা দেখে তা HTML, CSS দিয়ে তৈরি করা হয়। ব্যাক-এন্ডে ডেটা প্রসেসিংয়ের জন্য PHP, Python-এর মতো প্রোগ্রামিং ভাষা ব্যবহার করা হয়।
    """,
    code: "",
  ),
  Lesson(
    title: "৪.৮ ওয়েব সাইট পাবলিশিং",
    content: """
৪.৮ ওয়েব সাইট পাবলিশিং (Web Site Publishing)
একটি ওয়েবসাইট যেন সবাই ব্রাউজ করতে পারে, সেজন্য ওয়েবসাইটটি পাবলিশ করতে হয়। পাবলিশ করা মানে ওয়েবসাইটটি এমন একটি সার্ভারে আপলোড করা যেখান থেকে যে কেউ ইন্টারনেট ব্যবহার করে ওয়েবসাইটটি দেখতে পারবে। সাধারণত যে কম্পিউটারে ওয়েবসাইটটি থাকে তাকে ওয়েব সার্ভার বলে। এই সার্ভারে একটি পাবলিক আইপি থাকবে। পাবলিক আইপি হচ্ছে ইন্টারনেটে সার্ভারের ঠিকানা।
ওয়েবসাইটের ডোমেইন নাম (domain name) বলে একটি জিনিস থাকে। যেমন— bangladesh.gov.bd, wikipedia.org ইত্যাদি হচ্ছে ডোমেইন নাম। ডোমেইন নাম ব্যবহার করে সার্ভারের আইপি অ্যাড্রেস খুঁজে ওয়েবসাইটে প্রবেশ করা যায়। ওয়েবসাইট পাবলিশ করার জন্য ওয়েব হোস্টিং সেবা ব্যবহার করা যায়। এই সেবা বিভিন্ন কোম্পানি দিয়ে থাকে।
    """,
    code: "",
  ),
];
